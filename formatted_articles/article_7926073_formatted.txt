تیم ملی کرکت افغانستان در سلسله ٔ بازی های تست تیم ملی کرکت زمبابوی را شکست داد.
در رقابت نهایی که چهار روز پیش آغاز شده بود، بازیکنان افغان در نوبت نخست ۱۵۷ دوش و در نوبت دوم ۳۶۳ دوش انجام دادند.
در رقابت نهایی، در بخش بیتنگ رحمت شاه ۱۳۹ دوش و عصمت علم ۱۰۱ دوش انجام دادند.
رحمت شاه که در بازی نخست نیز ۲۳۴ دوش انجام داده بود، منحیث بهتری بازیکن این سلسلهٔ رقابت ها شناخته شد.
راشد خان در این پیروزی نقش مرکزی را بازی کرد و توانست هفت بازیکن تیم حریف را از میدان حذف کند.
او منحیث بهترین بازیکن این رقابت نیز شناخته شد.
افغانستان در مقابل زمبابوی؛ راشد خان افغانستان را در یک قدمی پیروزی قرار داده است در رقابت نخست تست، حشمت الله شهیدی ۲۴۶ و افسر زازی ۱۱۳ دوش انجام داده بودند.
نتیجهٔ این رقابت که در آن بازیکنان افغان ۶۹۹ دوش انجام داده بودند، به دلیل باران مساوی اعلام شد.
تیم ملی کرکت افغانستان در نهایت تیم ملی زمبابوی را با تفاوت ۷۲ دوش شکست داد و منحیث برندهٔ این سلسلهٔ رقابت ها شناخته شد.
افغانستان پیش از این در سلسلهٔ  رقابت های ۲۰ اووره و ۵۰ اووره نیز زمبابوی را شکست داده بود.
گروه