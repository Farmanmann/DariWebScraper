روزنامهٔ وال  ستریت ژونال در یک گزارش تازه گفته است که ادارهٔ جوبایدن، رییس جمهور ایالات متحده، برای تبادلهٔ زندانیان، با طالبان سرگرم مذاکرات است.
این نشریه گفته است که تبادلهٔ حد اقل یک شهروند امریکا که در افغانستان زندانی است با یک همکار اسامه بن لادن، رهبر پیشین شبکهٔ القاعده، در زندان گونتانامو، در این مذاکرات شامل است که کم از کم از ماه جولای سال گذشته به اینسو جریان دارد.
در گزارش وال ستریت ژورنال آمده است که ادارهٔ بایدن به تاریخ ۱۴ نومبر به گروه طالبان گفت که اگر آنان جورج گلزمن، راین کاربیت و محمود شاه حبیبی، شهروندان ایالات متحده، را که در جریان سال ۲۰۲۲ در افغانستان بازداشت شدند، رها کنند، واشنگتن نیز محمد رحیم الافغانی را آزاد خواهد کرد.
حکومت ایالات متحده اتهام وارد کرده است که الافغانی یکی از دستیاران ارشد القاعده بوده است که در حال حاضر در زندان نظامی گوانتانامو نگهداری می شود.
کمیتهٔ استخبارات مجلس سنای ایالات متحده گزارش داده بود که رحیم یک  تسهیل کنندهٔ القاعده  بود که در سال ۲۰۰۷ در پاکستان بازداشت شد و یک ماه بعد به ادارهٔ استخبارات مرکزی ایالات متحده تحویل داده شد.
یک سخنگوی شورای امنیت ملی قصر سفید در پاسخ به پرسش صدای امریکا گفت که این گزارش نشریهٔ وال ستریت ژورنال را تایید کرده نمی تواند، اما به گفتهٔ او، برای رهایی شهروندان امریکا تلاش فعالانه ادامه دارد.
این شورا در اعلامیه ای گفته است   مصوونیت و امنیت امریکایی ها در خارج یکی از اولویت های ارشد ادارهٔ بایدن هریس است و ما برای برگشت مصوون جورج،  راین و محمود شب و روز کار می کنیم.
در اعلامیه همچنان آمده است که در جریان چهار سال گذشته، ادارهٔ بایدن ۷۵ امریکایی را که به ناحق در کشورهای مختلف، به شمول افغانستان، برما، هایتی، ایران، روسیه، رواندا، ونزویلا و غزه بازداشت شده بودند، به خانه های شان برگشتانده است.
حکومت طالبان تا زمان نشر این گزارش در این مورد تبصره نکرده، اما در گذشته بازداشت محمود شاه حبیبی را رد کرده بود.
برادر محمود شاه حبیبی، رییس پیشین ادارهٔ مستقل هوانوردی ملکی افغانستان، مدعی شده است که طالبان در ماه اگست ۲۰۲۲، حبیبی را از مقابل منزلش در کابل بازداشت کرده و به جای نامعلومی منتقل کرده اند.
احمد شاه در آن زمان به صدای امریکا گفته بود که برادرش هیچ جرمی را مرتکب نشده که بازداشت شود.
احمد شاه حبیبی گفته بود   طالبانی که لباس شخصی به تن داشتند، محمود شاه حبیبی را از مقابل منزلش در ساحهٔ  شش درک بردند.
سپس آنان به خانه اش در حالی رفتند که تنها زنان در آنجا حضور داشتند، آنان دروازهٔ خانه را شکستانده و به زور وارد منزلش شدند.
خبرگزاری رویترز به نقل از یک منع که نخواست نامش ذکر شود گزارش داده است که طالبان در گذشته پیشنهاد کرده بودند که در ازای رهایی الافغانی گلیزمن و کوربیت را آزاد خواهند کرد.
روز گذشته، ادارهٔ بایدن منحیث بخشی از تلاش برای مسدود کردن گونتانامو، ۱۱ زندانی آنرا به عمان فرستاد و اکنون در این زندان تنها ۱۵ زندانی باقی مانده است.
گروه