وزیر ایالات متحده روز سه شنبه هفتم جنوری  ۱۸ جدی  گفت که نیروهای حمایت سریع سودان   در منطقهٔ دارفور آن کشور،  مرتکب  نسل کشی  شده  و تعزیرات را علیه رهبر این گروه شبه نظامی اعمال کرده است.
انتونی بلینکن گفت که این تصمیم بر اساس معلوماتی اتخاذ شده است که نشان می دهد نیروهای حمایت سریع سودان، مردان و پسران را به طور سیستماتیک  کشته و به زنان و دختران مربوط به گروه های قومی خاص تجاوز کرده اند.
کنوانسیون ملل متحد در مورد جلوگیری و مجازات جنایت نسل کشی که پس از جنگ جهانی دوم به تصویب رسید، نسل کشی را به عنوان  اعمالی که با قصد نابود کردن کلی یا جزیی یک گروه ملی، قومی، نژادی یا مذهبی انجام می شود  تعریف کرده است.
صمیم وزارت خارجه ایالات متحده برای نام گذاری یک رویداد به  عنوان  نسل کشی  اقدامی نادر است.
این تصمیم روز سه شنبه تنها نهمین بار در تاریخ بوده که چنین اتهامی مطرح شده است.
این موارد شامل وقایع بزرگی مانند هلوکاست، نسل کشی یهودیان توسط نازی های آلمان در جریان جنگ جهانی دوم، می شود.
جنگ میان رهبر نظامی سودان، عبدالفتاح البرهان، و محمد حمدان داگالو ، رهبر شبه نظامیان گروه واکنش حمایت سریع، پس از ماه ها تنش در مورد آیندهٔ  سیاسی و طرح ادغام نیروهای گروه واکنش حمایت سریع به اردوی ملی این کشور،  به تاریخ ۱۵ اپریل سال ۲۰۲۳ آغاز شد.
درگیری های خونین سبب کشته شدن ده ها هزار نفر در سراسر سودان شده و بر اساس یک تخمین، شمار کشته شدگان این جنگ تا ۱۵۰ هزار نفر می رسد.
بر اساس گزارش ملل متحد، این منازعۀ مسلحانه همچنین موجب شده تا ۱۰.۷ میلیون جمعیت آن کشور آواره شده و کم از کم دو میلیون نفر مجبور به ترک کشور شان شوند.
ملل متحد، بحران در سودان را بدترین بحران جاری خوانده است.
ملل متحد گفته است که پس از ۲۰ ماه جنگ، بیش از ۳۰ میلیون نفر در سودان که نیم آنها را کودکان تشکیل می دهند،  نیازمند کمک ها استند.
این سازمان همچنین گفته است که شده، تقریباً ۲۶ میلیون نفر که اندکی بیش از نیم جمعیت سودان را تشکیل می دهند با سطح بلند  ناامنی حاد غذایی  مواجه اند.
آدم ووسورنو، از اداره کمک های بشردوستانه ملل متحد در اوایل این هفته به شورای امنیت ملل متحد در شهر نیویارک گفت که سودان همچنان در  چنگال یک بحران بشری  قرار دارد.
پیش از این،  وزارت مالیهٔ ایالات متحده سه شنبه گذشته از تعزیرات خود علیه داگالو خبر داد و نیروهای حمایت سریع سودان را متهم به شرکت در  یک منازعهأ مسلحانه وحشیانه با نیروهای مسلح سودان برای کنترول سودان  کرد.
وزارت مالیهٔ  امریکا با نشر اعلامیه ای گفت   در عملیات خود در دارفور، جزیرا و سایر مناطق جنگی، نیروهای حمایت سریع سودان مرتکب سقاوت و جنایات جنگی مستند شده اند.
در این اعلامیه  همچنین آمده است که داگالو به عنوان فرمانده عمومی نیروهای حمایت سریع سودان مسوولیت فرماندهی اقدامات شنیع و غیرقانونی نیروهای خود را بر عهده دارد.
وزارت مالیه ایالات متحده همچنین هفت شرکت و یک فرد مرتبط با گروه حمایت سریع را به دلیل نقش آنها در تامین سلاح برای این گروه تعزیرات وضع کرده است.
والی آدیمو، معاون وزیر مالیه امریکا، گفته است   ایالات متحده همچنان خواهان پایان دادن به این منازعه است که جان غیرنظامیان بی گناه را به خطر می اندازد.
او افزود   وزارت مالیه همچنان متعهد است که از هر ابزاری برای پاسخگو قرار دادن کسانی که مسوول نقض حقوق بشر مردم سودان هستند، استفاده کند.
در تهیهٔ این گزارش از خبرگزاری فرانس پرس استفاده کار گرفته شده است.
گروه