مصطفی هاشمی، سخنگو و رییس نشرات فدراسیون فوتبال افغانستان،  گفته است که تیم ملی فوتبال افغانستان در مرحلۀ پایانی مقدماتی جام فوتبال ملت های آسیا ۲۰۲۷ به مصاف تیم های میانمار، سوریه و پاکستان خواهد رفت.
هاشمی به صدای امریکا گفت که تیم ملی فوتبال ساحلی افغانستان نیز در ماه مارچ ۲۰۲۵ در رقابت های مقدماتی برای صعود به جام ملت های آسیا و جام جهانی به میدان خواهند رفت.
فوتبال افغانستان در سال ۲۰۲۴ در جام جهانی فوتسال راه یافت و تیم ملی زیر هفده سال این کشور توانست برای نخستین بار راهی جام ملت های آسیا شود که در عربستان سعودی برگزار می شود.
مبارک شاه زمانی، بازیکن تیم ملی فوتسال، گفت   صعود تیم ملی فوتسال افغانستان در جام جهانی و حضور تیم زیر هفده سال فوتبال افغانستان در جام ملت های آسیا خود می تواند یک رویداد تاریخی باشد و برگزاری سالانۀ لیگ برتر فوتبال افغانستان، یک پیشرفت خوبی برای فوتبال افغانستان است.
محمد یوسف کارگر، رییس فدراسیون فوتبال افغانستان، با استقبال از پیروزی های  چشمگیر فوتبال و فوتسال افغانستان در ۲۰۲۴ ، بزرگترین چالش برای فوتبال افغانستان را، مسایل اقتصادی عنوان کرد.
تیم ملی فوتسال افغانستان در ۲۰۲۴ در جام جهانی پس از صعود به دور حذفی، در رقابت با پاراگوای شکست خورد و از ادامۀ مسابقات در این جام باز ماند.
تیم ملی زیر هفده سال فوتبال افغانستان به رهبری الیاس منوچهر، توانست پس حذف پرگول تیم های هم گروه خود، به جام ملت های آسیا ۲۰۲۵ راه یابد که از تاریخ سوم تا بیستم اپریل در عربستان سعودی برگزار می شود.
بااین حال، فدراسیون فوتبال در سالیان متمادی به خاطرعدم برگزاری لیگ های رقابتی و به گفتۀ مبصرین  نداشتن برنامۀ منظم  زیر انتقاد بوده است.
اما شهزاد شیرزاد کارشناس امور فوتبال به آژانس خبری پژواک گفته است   فدراسیون فوتبال افغانستان متاسفانه در سال ۲۰۲۴ عملکرد قابل قبولی نداشت.
هواداران و خانوادۀ فوتبال افغانستان منتظر کارکردهای بهتر فدراسیون و تیم ملی فوتبال افغانستان بودند که نه تنها در ۲۰۲۴ بلکه در سال های ۲۰۲۳ و ۲۰۲۲ هم کار کرد عالی به نمایش نگذاشت.
شیرزاد افزود که عدم مدیریت درست در فدراسیون فوتبال باعث شده تا  فوتبال افغانستان و فدراسیون فوتبال افغانستان در بحران باشد.
در این میان شماری از علاقمندان فوتبال خواهان استعداد یابی و حمایت تجار ملی از فوتبال افغانستان شدند.
سلیم سروری، يكى از علاقمندان فوتبال، به آژانس خبری پژواک گفت   سال ۲۰۲۴ واقعا یک سال پر افتخار در بخش فوتبال و فوتسال برای جوانان افغانستان بود.
تیم ملی فوتسال افغانستان دست آورد های خوبتری برای افغانستان داشت.
قدیر مشرف   واشنگتن قدیر مشرف خبرنگار، تهیه کننده و مجری برنامه های رادیو آشنا صدای امریکا است.
گروه