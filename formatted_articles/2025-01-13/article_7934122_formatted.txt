کنفرانس دو روزهٔ  آموزش دختران در جوامع اسلامی  به میزبانی پاکستان با اشتراک ۱۵۰ نماینده از ۴۴ کشور و سازمان بین المللی به شمول مفتی ها، عالمان دینی و امامان شناخته شده، با تاکید بر اهمیت و فرضیت آموزش دختران پایان یافت.
در اعلامیهٔ پایانی این کنفرانس که روز شنبه آغاز شده بود آمده است   تاکید می شود که آموزش دختران نه تنها یک وجیبهٔ دینی بلکه یک نیاز مبرم اجتماعی است.
این یک حق بنیادی است که توسط قوانین الهی حفظ شده، توسط آموزش های اسلامی مکلف ساخته شده، توسط منشورهای بین المللی تقویت شده و در قوانین اساسی ملی به خوبی مسجل شده است.
در اعلامیهٔ پایانی این کنفرانس که روز یکشنبه ۱۲ جنوری  ۲۳ جدی  صادر شد، آمده است که شرکت کنندگان ضمن تاکید بر توانمندسازی زنان از طریق آموزش در همه سطوح و همسو با آموزه های اسلام، مخالفت خود را با هرگونه نقض حقوق، نادیده گرفتن نقش و تنزیل جایگاه زنان ابراز داشتند.
اعلامیه تصریح کرده است که تضمین حق آموزش  نامحدود و عاری از هرگونه شرایط سختگیرانه  برای دختران از مکلفیت های جوامع اسلامی است که عالمان  امت اسلامی  بر مشروعیت این حق مهر تایید گذاشته اند و نباید بر اساس  سن، سویه  یا عرصهٔ مشخص تحصیلی  محدود شود.
هرچند در این اعلامیه از کشور مشخصی نام برده نشده است، متن آن بیشتر تصویر وضعیت زنان در افغانستان را مجسم می کند که بر اساس مقررات سختگیرانهٔ طالبان از آموزش به سویهٔ بالاتر از صنف ششم، کار در ادارات دولتی و غیر دولتی و سایر فعالیت ها چون رفتن به پارک های تفریحی، کلب های ورزشی، حمام های عمومی، آرایشگاه ها و سیر و سفر بدون محرم شرعی محروم شده اند.
در اعلامیه با اشاره به شرکت کنندگان این کنفرانس آمده است   آنان بر خطر جدی تفسیر نادرست متون شرعی و نقض اهداف جامع آن به هدف مشروعیت بخشیدن به باورهای غلط در مورد آموزش زنان تاکید کردند.
حمایت از زمینه های فرهنگی و سنتی یا پیگیری سایر اهداف در این زمره شامل می شود.
آنان تصریح کردند که این اقدامات نادرست یکی از جدی ترین تخلفات علیه شریعت است.
حکومت طالبان در افغانستان همواره در واکنش به انتقادها از رویکرد سختیگرانهٔ آن گروه در برابر زنان، به ویژه محروم کردن آنان از حق آموزش، گفته اند که این  موضوع داخلی  افغانستان بوده و نیز هر از گاهی عرف و فرهنگ مردم افغانستان را در این زمینه بهانه آورده اند.
پاکستان، میزبان این کنفرانس، گفته است که از حکومت طالبان در افغانستان برای شرکت در این نشست دعوت شده بود، اما به گفتهٔ مقام های پاکستانی هیچ نمایندهٔ طالبان در این نشست حضور نداشت.
حکومت طالبان نیز در این خصوص تبصره نکرده است.
شرکت کنندگان این کنفرانس به تلاش های مشترک برای محافظت از حق آموزش دختران و نقش زنان آموزش دیده در  صلح جهانی، همبستگی ملی و تقویت اجتماعات در مقابله با چالش هایی چون افراط گرایی، خشونت، جنایت و الحاد  تاکید کردند.
همچنین این اعلامیه تاکید کرده است که  هرکسی که این اصول مستدل دینی اسلامی را رد کرده یا با آن مخالفت کند، با اجماع این نشست، از چارچوب مفاهیم امت اسلامی که در مقدمهٔ اعلامیه ذکر شد، خارج بوده و بخشی از آن پنداشته شده نمی تواند.
ضروری است تا اندیشهٔ آنان را در کنیم، چه یک فرد، یک بنیاد یا یک نهاد عامه یا خصوصی باشد.
کنفرانس  آموزش دختران در جوامع اسلامی  تاکید کرده است که پیام قاطع و روشن را به منابع دینی، به شمول خطیبان و آموزگاران دینی در سرتاسر جهان اسلام می فرستد که  زمان ختم تفسیر نادرست از اسلام و پایان نقض حقوق زنان فرا رسیده است.
فراهم آوری منابع برای کشورهای اسلامی جهت بهبود آموزش دختران، اعطای بورس های تحصیلی، ایجاد فرصت های آموزشی برای دختران در جوامع فقیر، جنگ زده و درگیر مشکلات اجتماعی، ترویج محتویات دیجیتل از سوی نهادهای آموزشی بین المللی برای بهبود منابع آموزشی برای دختران، تدوین و تطبیق قوانین و مقررات موثر از سوی کشورها برای ترویج آموزش دختران و راه اندازی کمپاین های رسانه ای برای ارتقای آگاهی عامه در مورد اهمیت آموزش دختران از دیگر سفارش های این کنفرانس بوده است.
گروه