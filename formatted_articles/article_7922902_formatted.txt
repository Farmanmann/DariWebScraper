برخی از پناهجویان افغان مقیم اسلام آباد، پایتخت پاکستان ادعا می کنند که برای گرفتن مدرک اقامت به دفاتر معاون کمیشنر این شهر مراجعه می کنند، اما پولیس در تلاش بازداشت آنان است.
شماری از پناهجویان افغان گفته اند که هرگاه به دفتر معاون کمیشنر مراجعه می کردند، پولیس تلاش می کند تا آن ها را بازداشت کند.
یک پناهجوی افغان به نام نسرین در یک پیام صوتی که به تاریخ اول جنوری  ۱۲ جدی  در یکی از گروه های واتساپ منتشر شده ادعا کرده است که برای گرفتن جواز رفته است، اما پولیس تلاش کرده او را بازداشت کند.
او گفته است   شماری از افغان های دیگر نیز آنجا آمده بودند، و یک طفل یک خانواده نیز در اثر هرج و مرج مفقود شد، آنها همه عذاب شدند و جواز هم بدست نیاوردند.
محسن نقوی، وزیر داخلهٔ پاکستان، به تاریخ ۲۷ نومبر  هفتم قوس  گفت که سر از ۳۱ دسمبر ۲۰۲۴، شهروندان افغانستان نمی توانند بدون اجازه نامهٔ پولیس در اسلام آباد زندگی کنند.
محمد فهیم، یکی از مهاجران افغان مقیم اسلام آباد، به صدای امریکا گفت که آنان برای نفقهٔ کودکان شان  کار و غریبی  می کنند، اما پولیس نام او را در میان حامیان حزب تحریک انصاف پاکستان شامل کرده است.
او افزود   پولیس پاکستان ماه گذشته صدها مهاجر افغان را بازداشت کرد و سپس شماری از آنان را در مقابل پول رها کرد، اما شمار دیگری که پول ندارند و توان استخدام وکیل و ضمانت را ندارند، در زندان های این کشور باقی مانده اند.
رحیم الله، مهاجر دیگر افغان در اسلام آباد، گفت که چند روز پیش پولیس به خانه های مهاجران رفته و از همسران شان کارت های مهاجرت آنان را گرفته و به آنان گفته بود که  مردان تان را به ماموریت پولیس بفرستند.
رحیم الله به صدای امریکا گفت   یک ماه از تظاهرات گذشت، اما پولیس هنوز هم بر خانه های ما یورش می برد.
آنان به حریم خصوصی وقعی نمی گذارند و از همسران ما کارت های مهاجرت ما را به زور گرفته و به ماموریت پولیس گولری برده اند.
او افزود که پولیس به این بهانه مردان را به ماموریت می خواهد و در آنجا آنان را حبس می کند تا در مقابل رهایی شان پول به دست بیاورند.
رحیم الله گفت که در هوای سرد زمانی که پولیس شب هنگام به خانه های آنان یورش می برند، آنان مجبور می شوند، منازل شان ترک کرده و با پسران شان شب را در بیداری در کشتزار ها سپری کنند.
تا کنون مقام های پولیس در اسلام آباد در مورد ادعاهای مهاجرین افغان چیزی نگفته اند.
با این حال، شریف الله خان، سخنگوی پولیس اسلام آباد به رسانه ها گفته است که هنوز روند صدور اقامت برای افغان ها در پایتخت آغاز نشده است.
او افزود که پولیس تنها آن عده از مهاجرین افغان را بازداشت می کند که ویزه یا اسناد قانونی اقامت نداشته باشند.
محمود کوچی، رییس اتحادیه خبرنگاران افغان در اسلام آباد می گوید که هنوز روند توزیع جواز آغاز نشده است، اما افغان ها از ترس به دفتر معاون کمیشنر مراجعه می کنند و یا هم برخی از کمیشن کاران برای گرفتن پول آنان را به خرید جواز تشویق می کنند.
کوچی که به تاریخ اول جنوری با رسانه ها صحبت می کرد، افزود   دولت پاکستان هنوز طرزالعمل و لایحهٔ جواز را برای افغان ها ایجاد نکرده است، اما افغان های بیچاره از ترس و درماندگی برای حل مشکل شان به هر دفتر می روند.
پولیس هم افغان های را که ویزه و اسناد قانونی دارند آزاد کرده و متباقی را زندانی می کند.
حزب تحریک انصاف پاکستان به به تاریخ ۲۴ نومبر ۲۰۲۴ تظاهرات را برای آزادی عمران خان آغاز کرد و هزاران نفر را برای برپا کردن تحصن در اسلام آباد گردهم آورد.
پس از آن که نیروهای امنیتی پاکستان هزاران تن از معترضان حامی عمران خان، صدر اعظم پیشین این کشور، را از اسلام آباد بیرون کردند، وزیر داخلهٔ پاکستان در یک کنفرانس خبری گفت   شهروندان افغانستان پس از تاریخ ۳۱ دسمبر، نمی توانند بدون اجازه نامه در قلمرو اسلام آباد زندگی کنند.
اگر می خواهند  در اینجا  زندگی کنند، باید از دفتر معاون کمیشنر اجازه نامه دریافت کنند.
سفارت حکومت طالبان در اسلام آباد این اقدام وزیر داخله پاکستان را محکوم کرده و در خبرنامه ای گفته است که نباید با افغان ها رفتار تبعیض آمیز صورد گیرد.
از سوی دیگر، کمیشنری سازمان ملل متحد در امور پناهندگان در پاکستان گفته است که این موضوع را بررسی می کند و گفته است که هیچ گونه سند رسمی در این مورد از وزارت داخله پاکستان دریافت نکرده است.
این کمیشنری ماه گذشته با نشر اعلامیه ای گفت که پاکستان باید از هرگونه تصمیم دربارۀ مهاجران جلوگیری کرده و به محافظت از آنان ادامه دهد.
کمیشنری سازمان ملل متحد در امور پناهندگان در اعلامیه گفته بود که اکثریت مهاجران افغان از قانون پاکستان اطاعت می کنند و باید به وضعیت آنان از دید بشردوستانه نگاه شود.
گروه