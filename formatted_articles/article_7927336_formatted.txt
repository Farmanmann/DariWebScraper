مقامات نظامی امریکایی امروز هفتم جنوری  ۱۸ جدی  گفتند که در جریان یک حملهٔ هوایی نیروهای امریکایی در جنوب سومالیا، ۱۰ عضو گروه تروریستی الشباب کشته شدند.
قوماندانی نظامی ایالات متحده در افریقا گفت که این عملیات به تاریخ ۳۱ دسمبر در ساحهٔ بیرزانی بر اساس تقاضای حکومت سومالیا انجام شد.
این قوماندانی گفته است که در جریان این عملیات به غیرنظامیان آسیب نرسیده است.
پیش از این، گروه دولت اسلامی  داعش  در شمال این کشور حمله ای را راه اندازی کرد، اما از سوی نیروهای دولتی سومالیا دفع شد.
قوماندانی نظامی ایالات متحده در افریقا گفته است که روند ارزیابی جزییات این عملیات جریان دارد و معلومات بیشتر در این خصوص در زمان مناسب ارایه خواهد شد.
سومالیا، یکی از فقیرترین کشور های جهان، از بیش از۱۷ سال به اینسو درگیر جنگ داخلی و شورشگری خونین گروه الشباب بوده است.
این گروه سال گذشته نیز حملاتی را در موگادیشو، پایتخت سومالیا، و بخش های دیگر این کشور راه اندازی کرد.
واشنگتن از چند دهه به اینسو در بخش مبارزه با شورشگری در این کشور سرمایه گذاری کرده است.
دونالد ترمپ، رییس جمهور منتخب ایالات متحده، در دور نخست ریاست جمهوری اش خروج نیروهای امریکایی از سومالیا را اعلام کرد، اما جو بایدن، رییس جمهور کنونی، آن تصمیم را لغو کرد.
گروه