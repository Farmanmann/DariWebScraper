بورد کرکت انگلستان و ویلز، پیشنهاد حدود ۱۶۰ سیاستمدار بریتانیایی مبنی بر عدم رقابت کرکت با افغانستان در جام قهرمانان را رد کرد.
بیش از ۱۶۰ سیاستمدار بریتانیایی از این بورد خواسته اند تا اجازه ندهد تیم ملی کرکت انگلستان ماه آینده در جریان رقابت های جام قهرمانان در پاکستان، با تیم ملی کرکت افغانستان، رقابت کند.
این گروه از سیاستمداران بریتانیایی که در آن نایجل فیراج، رهبر حزب اصلاح طلب بریتانیا و جرمی کوربن، رهبر پیشین حزب کارگر و شماری از قانونگذاران هر دو مجلس پارلمان این کشور نیز شامل اند، گفته اند که باید این اقدام در مخالفت با موقف طالبان در قبال حقوق زنان افغان، اتخاذ شود.
قرار است به تاریخ ۲۶ فبروری در سلسلهٔ رقابت های جام قهرمانان در شهر لاهور پاکستان، افغانستان با انگلستان مصاف دهد.
سیاستمداران بریتانیایی همچنان از بورد کرکت انگلستان خواسته اند تا در مقابل برخورد بد با زنان و دختران در افغانستان تحت کنترول طالبان، صدا بلند کند.
ریچارد گولد، رییس اجراییه بورد کرکت انگلستان در پاسخ به این پیشنهاد گفته است که  رویکرد یکسان از سوی همه کشورهای عضو شورای بین المللی کرکت بهترین راه رسیدگی به این موضوع خواهد بود .
او افزوده است   بورد کرکت انگلستان رفتار با زنان و دختران در افغانستان تحت رژیم طالبان را به شدت تقبیح می کند.
بر اساس مقررات شورای بین المللی کرکت، همه کشورهای عضو باید متعهد به رشد و توسعه کرکت زنان باشند و مطابق به این تعهد، بورد کرکت انگلستان موقف اش را حفظ کرده با افغانستان هیچ گونه رقابت های یک به یک را ترتیب نداده است.
رییس بورد کرکت انگلستان همچنان گفته است   در حالی که توافقی در مورد اقدامات بین المللی بیشتر در داخل شورای بین المللی کرکت وجود ندارد، بورد کرکت انگلستان به طور فعال از چنین اقدامات دفاع خواهد کرد.
یک رویکرد هماهنگ و گسترده شورای بین المللی کرکت به طور قابل توجهی تاثیرگذارتر از اقدامات یکجانبه و انفرادی اعضای آن خواهد بود.
انگلستان با وجود آنکه با افغانستان رقابت های یک به یک کرکت را راه اندازی نمی کند، در جام های بین المللی رقابت با افغانستان را رد نکرده است.
افغانستان در جام جهانی سال ۲۰۲۴، تحت مربی گری جاناتن تروت، بازیکن پیشین بریتانیایی، انگلستان را شکست داد و تا دور نیمه نهایی صعود کرد.
جاناتن تروت، مربی تیم کرکت افغانستان قرارداد جدید امضا می کند پیش از این، آسترالیا یک مسابقه تست برنامه ریزی شده خود را در برابر افغانستان در سال ۲۰۲۱، تنها چند ماه پس از به قدرت رسیدن مجدد طالبان، لغو کرده بود.
در سال ۲۰۲۳ نیز آسترالیا از سلسلهٔ سه بازی  ۵۰ اووره با افغانستان در امارات متحدهٔ عرب خارج شد.
طالبان در اگست ۲۰۲۱ کنترول افغانستان را بار دیگر به دست گرفتند و دختران و زنان را از رفتن به مکاتب متوسطه و لیسه و پوهنتون ها منع کردند.
طالبان همچنان زنان را از کار در سازمان های داخلی و بین المللی، رفتن به پارک ها و دیگر مکان های تفریحی، کلب های ورزشی، آرایشگاه ها و حمام های عمومی و سفر کردن بدون محرم مرد نیز منع کرده اند.
گروه