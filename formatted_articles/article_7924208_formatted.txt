صندوق وجهی سازمان ملل متحد برای کودکان در افغانستان  یونیسف  اعلام کرده است که در حال حاضر، علاوه بر معاینه و شناسایی ده ها هزار کودک مبتلا به سوتغذیه در کم از کم ۵۰ مرکز صحی در کابل، رشد جسمی این کودکان را به  صورت دقیق نظارت می کند.
این ادارۀ ملل متحد گفته است که همچنان برای جلوگیری از کاهش آمار کودکان مبتلا به سوتغذیه در این کشور، خانواده ها به ویژه مادران را دربارۀ چگونگی آماده کردن غذای مغذی برای کودکان آموزش می دهند.
یونیسف از افزایش بیماری سوتغذیه در میان کودکان ابراز نگرانی کرده و بر تلاش ها برای درمان این کودکان در کابل و اکثر ولایات دیگر تاکید کرده است.
این اداره با نشر ویدیویی گفته است که در این مراکز صحی، به مادران آموزش می دهد تا با تهیۀ غذای مغذی به کودکان شان، از مبتلا شدن آنان به سوتغذیه جلوگیری کنند.
فرزانه، نرس در یکی از این مراکز صحی گفته است که اکثر مادران و کودکان به بیماری سوتغذیه روبرو استند و برای جلوگیری از گسترش آن، نیاز است تا به خانواده ها در این بخش آگاهی داده شود.
او گفته افزوده است   نمایش غذایی ما به خاطر این است که مادران را بفهمانیم، از غذای عامیانه و از غذای که مواد آن در خانه موجود است، چگونه پخته کنیم که کودکان از آن استفاده کرده بتواند.
صندوق وجهی سازمان ملل متحد در افغانستان همچنان گفته است   خدمات در شهر کابل توسط زنان برای زنان در مراکز صحی به هدف جلوگیری از سوتغذیه ارایه می شود.
این مراکز به هدف رشد سالم کودکان و اطمینان از اینکه رشد جسمی آنان در مسیر درست پیش می رود به همکاری نمایندگی اتحادیۀ اروپا در افغانستان ایجاد و حمایت می شود.
بر اساس معلومات این ادارۀ ملل متحد، قرار است در این مراکز صحی از رشد جسمی ۵۹هزار کودک نظارت شود و از مبتلا شدن این کودکان به بیماری سوتغذیه جلوگیری شود.
این در حالی است که پیش از این، سازمان جهانی صحت با اشاره به کاهش بودجه کمک های بشری در افغانستان، گفته بود که در حال حاضر کم از کم، ۷۰۰هزار کودک مبتلا به سوتغذیه در این کشور به تداوی حیاتی دسترسی ندارند و این بیماری از کودکان قربانی می گیرد.
به گفتۀ این سازمان، تنها در جریان یک ماه، ۲۷هزار و ۶۰۰ کودک مبتلا به سوتغذیه باید در شفاخانه ها بستری شده و تحت معالجه قرار می گرفتند.
بر اساس معلومات این سازمان، در حال حاضر، رقم کودکان مبتلا به سوتغذیه در افغانستان به ۲.۹ میلیون نفر رسیده و از میان، ۸۵۰هزار آن به سوتغذیۀ شدید مبتلا اند.
این سازمان همچنان گفته بود که ۲۳.۷ میلیون نفر در افغانستان که بیش از نیمی از جمعیت این کشور را تشکیل می دهند، به کمک های بشری نیاز دارند.
به گفتۀ این سازمان، ۱۲.۴ میلیون نفر در افغانستان مصوونیت غذایی ندارند و از این میان، ۲.۹ میلیون نفر سطح بلند گرسنگی را تجربه می کنند.
همچنان اخیراً یونیسف گفت که به هدف درمان کودکان مبتلا به سوتغذیه در افغانستان، در سال گذشته میلادی برای ده ها هزار کودک مواد غذایی مغذی فراهم کرده است.
به گفتۀ این ادارۀ ملل متحد، با توزیع این مواد غذایی، برای ۴۷۵هزار کودک مبتلا به سوتغذیه در افغانستان رسیدگی کرده است.
ملل متحد همچنان گفته است که ۳۳۰۰ مرکز توزیع غذایی مغذی به هدف درمان کودکان مبتلا به سوتغذیه در سراسر افغانستان ایجاد کرده و در حال حاضر، روند توزیع این غذاها برای کودکان بیمار ادامه دارد.
گروه